\begin{center}
{\LARGE Ευχαριστίες}\\[1cm]
\end{center}

Έχοντας πλέον ολοκληρώσει τη διπλωματική μου, θα ήθελα να ευχαριστήσω όλα τα μέλη του Audiogroup για το εξαιρετικό κλίμα συνεργασίας στο εργαστήριο τον τελευταίο χρόνο μου ως προπτυχιακός φοιτητής.

Ιδιαιτέρως θα ήθελα να ευχαριστήσω τον καθηγητή μου κ. Ιωάννη Μουρτζόπουλο, ο οποίος με καθοδήγησε σε κάθε βήμα της εργασίας, δίνοντάς μου κίνητρα να εργάζομαι πάντα για το καλύτερο δυνατό αποτέλεσμα, για όλες τις ευκαιρίες που μου έδωσε να μάθω νέα πράγματα και να εξελιχθώ, και για την εμπιστοσύνη που μου έδειξε καθ' όλη την πορεία της διπλωματικής.

Ευχαριστώ στη συνέχεια τον Γαβριήλ για την προθυμία του να με βοηθήσει σε κάθε πρόβλημα που συναντούσα καθώς και τον Κωνσταντίνο για την καθοδήγησή του.

Ένα μεγάλο ευχαριστώ στην οικογένειά μου, που με στήριξε στις επιλογές μου, σε όλη την πορεία μου ως φοιτητής και σε κάθε εύκολη ή δύσκολη στιγμή.

Τέλος, θέλω να ευχαριστήσω όλους τους κοντινούς ανθρώπους που μου στάθηκαν, ιδιαίτερα τον Μηνά και τον Βασίλη, για όλες τις συζητήσεις και τις όμορφες αναμνήσεις.